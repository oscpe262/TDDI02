\section{Arbetsfördelning}
I ett projekt med flera medlemmar är det omöjligt för alla att vara
engagerade i varje detalj av projektet och således måste arbetet på
något sätt att fördelas över gruppen.

Redan i design-fasen var arbetet i vår grupp uppdelat i tre olika
delar där de involverade kunde jobba mer eller mindre självständigt
inom de olika delarna. Problemet var att delarnas storlek felbedömdes
vilket ledde till att arbetet var ojämnt fördelat och vissa i gruppen
kunde lägga ner massor med timmar på ``sitt'' område medan andra hade
svårt att överhuvudtaget hitta arbetsuppgifter, och vid det laget
hade arbetet på de andra områdena kommit så pass långt att det blev
svårt att sätta sig in i och hjälpa till med andras områden.

Det vi förmodligen borde ha gjort var att ha en lite lösare
arbetsfördelning där gruppmedlemmarna var mer engagerade och insatta i
de andras uppgifter så att man lätt kunnat hoppa runt och hjälpa till där
det behövdes istället för att sitta sysslolös och leta efter uppgifter
att lösa.
